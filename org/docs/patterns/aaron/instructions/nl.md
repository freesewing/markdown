---
title: Aaron maken
---

## Stap 1: Sluit de naden

![Sluit de zij-en schoudernaden](step01.png)

Leg het voorpand op het rugpand met de juiste kanten tegen elkaar. Overlock de zijnaden, en de korte naden aan de schouderbandjes.

## Stap 2: Werk de zoom af

![Werk de zoom af](step02.png)

Vouw de zoom naar boven en stik door langs de goede kant. Als je een coverlock hebt is dit het moment om hem te gebruiken. Indien niet, gebruik een tweelingnaald of een zigzagsteek zodat de zoom elastisch blijft.

<Note>

##### Vouw maar een keer om een teveel aan stof te vermijden

Gebreide stoffen rafelen niet, dus je kan dit gewoon één keer omplooien en vaststikken, en daarna de rand netjes bijknippen.

</Note>

## Stap 3: Stik de halsbies aan de voorkant

<Note>

##### Over jersey biezen

Als [biesjes in jersey](/en/docs/sewing/knit-binding) nieuw zijn, is het misschien interessant om [deze pagina hierover](/en/docs/sewing/knit-binding) te lezen.

###### Herhaal stappen 3 en 4 voor beide armsgaten en de halsopening

De handelswijze hieronder kan zowel voor de armsgaten als voor de halsopening gebruikt worden. Met andere woorden, je zal dit drie keer moeten doen.

###### Start met het makkelijkste gat

Ik zou aanraden te starten met de opening die de meest gelijke curve heeft. Meestal zijn dit de armsgaten, maar als je de patroonopties aangepast hebt (denk aan een racerback) is dat misschien niet het geval.

Hoe dan ook, hoe minder scherp de curves zijn, hoe makkelijker. Start dus met een makkelijker opwarmertje voor je aan de lastigere stukken begint.

</Note>

We gaan de armsgaten en nekopening afwerken met een [jersey bies](/en/docs/sewing/knit-binding) (Pas op: geen jersey band. Er is een verschil, en dat wordt [hier](/en/docs/sewing/knit-binding) uitgelegd).

<Note>

Dit is het enige onderdeel van dit hemdje waar wat oefening voor vereist is. Geen zorgen, als je er een paar maakt ben je een pro voor je het weet.

</Note>

### Kies je startpunt

![Jersey bies aanbrengen](step03a.png)

Het eerste dat we moeten doen is beslissen waar de bies gaat starten en stoppen. Dit zou ik suggereren:

- Voor de armsgaten: aan de zijnaad. Zo zit de naad verstopt onder je arm
- Voor de halsopening: middenachter aan je nek. Het is aangeraden dit met een speldje aan te duiden

### Positioneer (het begin van) je bies

![Positioneer (het begin van) je bies](step03b.png)

Leg je hemdje neer met de goede kant naar boven, en leg je bies met de goede kant naar beneden op de stof (dus, goede kanten op elkaar).

Leg de lange rand van je bies gelijk met de rand van je stof zodat de bies op de stof ligt (en niet in de opening). Leg de hoek van je bies op je startpunt.

Leg nu je bies 1 cm voorbij je startpunt. Dit beetje extra garandeert dat we later de twee uiteindes aan elkaar kunnen bevestigen.

> Als je naaimachine geen markeringen heeft om de afstand van de naald tot de rand van de stof aan te geven kan je een zoommaatje gebruiken. Of doe wat ik doe, kleef een stukje papierplakband op je naaimachine en markeer een streepje op 1,5 cm van je naald. Dan moet je alleen maar de rand van je stof gelijk houden met die lijn.

### Zorg dat je weet waar je naait

![Zorg dat je weet waar je naait](step03c.png)

We gaan op 1,5 cm van de rand naaien. Opletten dus, want dit is niet de standaard naadwaarde.

We beginnen ook niet aan het startpunt, maar slaan de eerste 3 cm over. Dit extra beetje plaats hebben we later nodig om te uiteindes van de bies aan elkaar te zetten.

### Stik de bies vast

![Stik de bies vast](step03d.png)

Stik de bies vast, rek terwijl de bies lichtjes uit. Let op dat je de stof niet mee uitrekt. Stik de laatste 3 cm niet maar laat deze los, net als aan het begin.

Misschien moet je een beetje oefenen om dit beet te krijgen.

> Zorg dat je je bies een beetje meer uitrekt als je bij een scherpere curve komt. Lees mijn opmerkingen over [jersey biezen](/en/docs/sewing/knit-binding) voor meer info.

### Markeer het einde van je biezen

![Uiteindes van bies aan elkaar zetten](step03e.png)

Met nog een zestal cm te gaan voor de een complete cirkel gemaakt hebben is het tijd om de uiteindes van de biezen aan elkaar te naaien.

![Markeer het einde van je biezen](step03f.png)

Neem een van de uiteindes, en rek het lichtjes uit langs de 3 cm tot aan het startpunt, zoals je zou doen als je aan het naaien was.

Markeer waar de bies aan het startpunt zou komen. Doe hetzelfde voor het andere uiteinde.

### Stik de uiteindes van de biezen aan elkaar

![Zet de uiteindes van de bies aan elkaar](step03g.png)

Plooi je hemdje zo uit de weg dat je de twee uiteindes van je bies met de goede kanten op elkaar kan leggen. Zorg dat de markeringen overeenkomen. Naai de uiteindes aan elkaar op de markering.

> 6 cm is niet veel, maar zou genoeg moeten zijn om de twee uiteindes makkelijk onder je naaimachine te leggen en aan elkaar te naaien.

### Stik de laatste 6 cm van de bies vast

![Stik de uiteindes van de biezen aan elkaar](step03h.png)

Nu de uiteindes van je biezen aan elkaar hangen is het tijd om de laatste 6 cm van je bies vast te stikken. Naai dit stukje, 1,5 cm van de rand, zoals eerder.

## Stap 4: Plooi bies naar achter en stik vast

### Plooi je bies over de rand van de stof naar de achterkant

![Plooi de jersey bies naar achter](step04a.png)

Plooi je bies rond de stof van je hemdje naar de verkeerde kant. Zo gaan we de bies vaststikken.

> Vooraan is de bies twee keer geplooid (en wordt de rand van de stof meteen verborgen), maar aan de verkeerde kant is dit niet nodig. Later kunnen we gewoon het randje wat bijknippen, aangezien jersey niet rafelt. Als we de bies aan de achterkant ook zouden plooien zou dit alleen maar bulk toevoegen.

### Stik de bies vast

![Stik de jersey bies vast](step04b.png)

Stik langs de goede kant van de stof langs je bies, langs de aanzetnaad (en zo ver mogelijk van de rand), zorg zeker dat je het stuk bies dat je naar achter geplooid hebt mee vaststikt.

<Note>

Als je een coverlock hebt is dit ook een perfect moment om die te gebruiken

</Note>

Wederom moet je de bies een beetje uitrekken terwijl je dit doet. Maar nu is er nog iets anders om voor uit te kijken.

<Note>

##### Let op voor ongelijk transport

Als je je bies door de naaimachine haalt trekken de tandjes van je machine de onderste laag (de achterkant van je bies) vooruit.

In een ideale wereld zouden alle lagen gelijkmatig volgen. Maar meestal blijft de bovenste laag (de voorkant van je bies) wat achter. Dit zorgt dat je bies niet helemaal recht rond de randjes geplooid ligt, en lelijke rimpels maakt.

Dus let hierop, en als je het ziet gebeuren, rek dan de onderste laag een beetje uit om te compenseren. Een boventransportvoet op je naaimachine helpt ook met dit probleem.

</Note>

## Stap 5: knip de bies bij aan de binnenkant

![Knip de bies langs de binnenkant bij](step05.png)

Keer je hemdje naar de verkeerde kant en knip de bies bij om alles netjes af te werken.

<Note>

Doe dit voorzichtig zodat je niet per ongeluk een gat in je hemdje knipt. Ik spreek uit ervaring.

</Note>

![Dat is het, je bent klaar!](finished.gif)